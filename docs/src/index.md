---
title: 'OS2mo | MedarbejderOrganisation'
---

OS2mo er en webapplikation til håndtering af medarbejdere og organisationshierarkier. Systemet sætter brugerne i stand til at navigere i eksempelvis organisationshierarkiet, indhente relevante informationer om organisationsenhederne, og at redigere de data, der er tilknyttet forskellige enheder, for eksempel medarbejderne. Dokumentation af andre relaterede systemer kan findes her:

-   [LoRa (databasen)](./lora/index.md)
-   [Import- og exportværktøjer](./data-import-export/intro.md)

Visionen for OS2mo er, at det skal være det system som indeholder en kommunes, en NGO's, et privat firmas sandhed om de mennesker, der er tilknyttet organisationen, herunder deres organisatoriske indplacering, deres it-konti, stillingsbetegnelser, mv.

Det skal være i OS2mo medarbejdere opstår og afsluttes; det skal være her organisatoriske ændringer foretages.

Alle OS2mo's oplysninger skal afspejles i de IT-systemer, der har behov for dem, således alle altid har den samme opfattelse af organisationen, uanset om det omhandler medarbejdere, eksterne konsulenter, frivillige, organisatoriske ændringer, e-mails, mv.

Det er også muligt at udstille OS2mo's oplysninger i et organisationsdiagram som alle kan tilgå på intranettet eller internettet.

![image](graphics/ForsideOS2mo.png)
